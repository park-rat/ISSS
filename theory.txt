КП-31мн Кінаш Дарій

1. Моделі і методи зберігання даних.

       Модель зберігання даних визначає спосіб організації даних (структуру даних), представлення даних, обмеження даних та правила взаємодії (операції crud) з даними.
       Приклади моделей: реляційна модель - використання таблиць зі зв'язками між ними, нереляційна модель - використання графів, пар ключ-значення, тощо.
       Під час розробки виділяють три основні стадії моделі: концептуальна, логічна та фізична модель.
       Метод зберігання даних це конкретний підхід або технічна реалізація, яка використовується для забезпечення виконання умов моделі збереження даних.
       Приклади методів зберігання: файли у файловій системі, база даних, кеш-система.


2. Класифікація інформаційних систем і місце серед них інформаційно-пошукових систем.

       За завданнями інформаційні системи можна класифікувати наступним чином:
         Інформаційно-пошукові системи: пошук інформації серед текстових документів, медіафайлів, веб-сторінок, тощо.
	 Інформаційно-довідкові системи: отримання доступу до структурованих даних, наприклад таблиць, списків, реєстрів та довідників.
	 Інформаційно-управлінські системи: використовуються для автоматизації процесів управління (підтримка прийняття рішень, планування, облік, контроль).
	 Інтелектуальні інформаційні системи: вирішення складних завдань за допомогою методів штучного інтелекту (розпізнавання зображень, обробка природномовних даних, тощо).

       Інформаційно-пошукові системи є одним з найпоширеніших типів інформаційних систем, адже вони широко використовуються в різних сферах людської діяльності через їхню
       основну функцію - забезпечення доступу користувачів до інформації. Як приклади ІПС можна навести утиліту для пошуку документів у файловій системі ОС та веб-браузер.


3. Організація пошуку. Пошукові машини.

       Організація пошуку інформації здійснюється за допомогою пошукових машин та складається з наступних етапів:
         зберігання інформації (новий вебсайт, дані в БД, файл, тощо)
         виявлення інформації (додавання знайдених нових даних у індекс)
         пошук інформації (знаходження інформації по індексу або іншим способом)

       Пошукова машина - це програмне забезпечення, що проводить пошук необхідних даних за певним запитом.
       Пошукові машини веб-браузерів зазвичай складається з наступних компонентів:
         пошуковий робот - виявлення веб-сторінок та збір метаданих для індекса,
         індекс - для швидкого отримання списку підходящих веб-сторінок,
         алгоритм рангування - алгоритм визначення міри підходящості результатів пошуку для визначення порядку відображення результатів.

       Пошук проходить в наступні етапи:
         Отримання пошукового запиту
         Пошук підходящих результатів за індексом чи іншим способом
         Рангування результатів
         Вивід результатів у порядку найбільш підходящий - найменш підходящий

       Найпопулярніші пошукові машини:
         Google
         Bing
         Yahoo


4. Створення і типи індексів.

       Індекс це структура даних призначена для прискорення пошуку даних. Створення індексу відбувається в наступні етапи:
         Вибір множини документів для індексування (таблиці у випадку реляційної БД).
         Вибір властивостей документа, які важливі для пошуку (колонка у випадку реляційної БД).
         Створення структури індекса.
         Збереження даних у індексі.

       Типи індексів за типом даних: числові, текстові, для дати і часу.
       Типи індексів за структурою: графи, бінарні дерева, таблиці.
       Типи індексів за напрямком мапінгу: прямі чи зворотні (інвертовані).


5. Проблеми індексування.

       Великий обсяг даних - тривалий та ресурсозатратний процес індексації.
       Актуальність індексу - при зміні даних необхідно модифікувати індекс.
       Швидкість пошуку - індекс повинен ефективним для швидкого знаходження інформації.
       Неструктуровані дані - дані різного формату і структури (текст, мультимедіа, тощо) складніше індексувати.
       Наявність даних-непотребу, наприклад спаму, призводить до потрапляння непотрібних даних до індексу.


6. Запити до пошукових машин.

       Запит до пошукової машини це рядок з ключовими словами для пошуку та опційно з операторами логіки, обмеженнями та спецсимволами.
       Запит лише за ключовими словами повертає підібрані "в лоб" веб-сторінки.
       Запит з операторами логіки дозволяє керувати множиною шуканих ключових слів (оператори AND, OR, NOT, тощо) шляхом виключення, перетину чи об'єднання.
       Запит з обмеженнями дозволяє шукати конкретні фрази, наприклад використовуючи лапки навколо шуканих фраз.
       Запит з спецсимволами для покращення результатів пошуку, наприклад заміна будь-якого слова чи символу за допомогою wildcard-а, пошук по тегах, тощо.

       Результат запиту може бути представлений у вигляді списку посилань на вебсторінки, новини, мультимедіа, тощо. До отриманого списку також можна застосувати філльтрацію
       по даті, формату та мові шуканого ресурсу.


7. Якість роботи пошукачів.

       Якість роботи пошукачів залежить від наступних властивостей:
	 Актуальність результатів пошуку - результати пошуку повинні бути актуальними (найновіші статті/новини/вебсторінки/тощо).
	 Доступність результатів пошуку - результати пошуку повинні бути доступні користувачам.
	 Релевантність результатів пошуку - результати пошуку повинні відповідати запиту користувача та розташовуватися від найбільш відповідного до найменш відповідного.
         Швидкість пошуку - результати мають бути отримані в найкоротший термін.


8. Посилальне ранжування (Page Rank).

       PageRank - це алгоритм, який використовується пошуковими системами для оцінки важливості вебсторінок. Основна ідея полягає в тому, щоб призначити кожній сторінці
       числовий ранг на основі кількості та важливості сторінок, посилання яких спрямовані на цю сторінку. Сторінка є важливою, якщо на неї посилаються інші важливі сторінки.
       Процес визначення рангу є ітеративним, де кожна сторінка отримує ранг на основі рангів сторінок, які посилають на неї. Чим більше важливих посилань має сторінка, тим
       вище буде її ранг. Після проходження по всіх сторінках сторінки сортуються в порядку спадання рангу і як результат рангування вибирається n сторінок з найвищим рангом.


9. Поняття інформації як категорії, дані і знання.

       Дані - множина фактів у будь-якому форматі (текст, числа, тощо), що не мають контекстуального значення.
       Інформація - це множина даних, подана з певним контекстом для опису певного об'єкту чи явища.
       Знання - це висновки, узагальнення та розуміння принципів і взаємозв'язків між фактами, що існують на вищому рівні абстракції та є отримані під час осмислення інформації.


10. Програмне та апаратне забезпечення для організації пошуку інформації в мережі інтернет.

       Програмне та апаратне забезпечення для пошуку інформації в Інтернеті складається з мережевих пристроїв, операційних систем і пошукового програмного забезпечення.
       АЗ охоплює різноманітні елементи, такі як мережеві адаптери, комутатори та маршрутизатори. Наприклад, мережевий адаптер використовується для з'єднання комп'ютера з мережею передачі даних,
       комутатор передає дані в мережі, а маршрутизатор керує передачею даних між різними частинами мережі.
       До ПЗ відносяться операційні системи та пошукове програмне забезпечення. Операційні системи, такі як Windows, містять програми для координації роботи в
       локальних і глобальних мережах. Пошукове програмне забезпечення, наприклад веб-браузери, використовується для пошуку інформації в Інтернеті.

